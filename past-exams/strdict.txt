Εκφώνηση
Έστω D λεξικά αριθμημένα από 1 έως D, καθένα από τα οποία περιέχει λέξεις αποτελούμενες από μικρά γράμματα του λατινικού αλφαβήτου, με μήκος μεταξύ 1 και 20. Δίνονται N παρατηρήσεις, κάθε μία από τις οποίες είναι της μορφής "το λεξικό d περιέχει τη λέξη w". Προσέξτε ότι κάποια λεξικά μπορεί να είναι κενά, μια λέξη μπορεί να περιέχεται σε περισσότερα λεξικά, και μια παρατήρηση μπορεί να επαναλαμβάνεται.

Ζητούνται:

Πόσες λέξεις περιέχει το μεγαλύτερο λεξικό;
Πόσες και ποιες λέξεις εμφανίζονται σε όλα τα λεξικά;
Δεδομένα εισόδου
Η πρώτη γραμμή της εισόδου θα περιέχει δυό αριθμούς χωρισμένους μεταξύ τους με ένα κενό διάστημα: τις τιμές των N και D. Κάθε μία από τις επόμενες N γραμμές θα περιέχει έναν ακέραιο αριθμό d και μία λέξη w, χωρισμένα με ένα κενό διάστημα.

Δεδομένα εξόδου
Η έξοδος πρέπει να αποτελείται από A+2 γραμμές, όπου A το πλήθος των λέξεων που εμφανίζονται σε όλα τα λεξικά.

Η πρώτη γραμμή θα αναφέρει τον αριθμό του μεγαλύτερου λεξικού και το πλήθος των λέξεων που αυτό περιέχει, ακριβώς όπως στα παραδείγματα που ακολουθούν. Αν υπάρχουν περισσότερα λεξικά με το ίδιο μέγιστο πλήθος λέξεων, θα αναφέρεται αυτό με τον μικρότερο αριθμό.

Οι επόμενες A γραμμές θα περιέχουν τις λέξεις που περιέχονται σε όλα τα λέξικά, ταξινομημένες αλφαβητικά (δηλαδή σε λεξικογραφική διάταξη).

Η τελευταία γραμμή θα αναφέρει πόσες ήταν οι λέξεις που περιέχονται σε όλα τα λέξικά, ακριβώς όπως στα παραδείγματα που ακολουθούν.

Περιορισμοί
1 <= Ν <= 100.000
1 <= D <= 100
Όριο χρόνου εκτέλεσης: 1 sec.
Όριο μνήμης: 128 MB.
Παράδειγμα εισόδου
10 3
2 neet
2 pear
1 pear
2 bool
1 bool
3 winze
2 neet
2 pear
3 bool
3 pear
Παράδειγμα εξόδου
largest dictionary is 2 with 3 word(s)
bool
pear
2 word(s) appear in all dictionaries
Παράδειγμα εισόδου 2
5 5
5 wresting
3 sagenitic
1 euclase
2 sagenitic
4 euclase
Παράδειγμα εξόδου 2
largest dictionary is 1 with 1 word(s)
0 word(s) appear in all dictionaries
